## Amaç
Bu sözleşmenin oluşturulma amacı, farklı branşlardan topluluklarda, tarafların sağlıklı iletişimini mümkün kılarak birlikte çalışmalarını kolaylaştırmaktır.

## Teminatımız

Herkes için açık ve erişilebilir bir ortam sağlamak amacıyla topluluğun katkıcıları ve yürütücüleri olarak, katkı vermeyi yaş, beden tipi, engel durumu, etnik köken, cinsiyet, tecrübe, milliyet, dış görünüş, ırk ve din ayrımı gözetmeden keyifli ve güvenli bir tecrübe haline getirmeyi taahhüt ederiz.


## Kaidelerimiz

#### Olumlu bir ortam yaratmaya yardımcı davranışlara aşağıdakiler örnek gösterilebilir:

* Hoşgörülü ve kapsayıcı bir dil kullanmak
* Farklı görüşlere ve deneyimlere karşı saygılı olmak
* Yapıcı eleştirileri hoş karşılamak
* Topluluk için en iyisinin ne olduğuna odaklanmak
* Topluluğun diğer üyelerine empatiyle yaklaşmak

#### Kabul edilemez davranışlara aşağıdakiler örnek gösterilebilir:

* Topluluğun faaliyette bulunduğu ülkenin resmi dili dışında bir dilde ilan yayınlamak.
* Cinsiyetçi dil veya görsellerin kullanımı ve diğer katkıcılara istenmeyen romantik ilgi göstermek veya romantik tekliflerde bulunmak
* Trollemek, hakaret/aşağılama içeren yorumlar ve birinin şahsına veya siyasi görüşlerine saldırmak
* Birini alenen veya gizlice taciz etmek
* [Kişisel Verilerin Korunması Kanunu](https://www.mevzuat.gov.tr/mevzuat?MevzuatNo=6698&MevzuatTur=1&MevzuatTertip=5)na aykırı faaliyetlerde bulunmak
* Profesyonel bir ortamda uygunsuz kaçabilecek davranışlarda bulunmak

## Bazı Diğer Hususlar

* Grupta iş ilanı paylaşılabilir, fakat sürekli olarak ve rahatsızlık verici boyutta bir "spam" durumu oluşmamasına özen gösterilmelidir.
* Topluluk adabına uygun soru sormak isteyenlerin, ayrıca ["Doğru Düzgün Soru Sormanın Yolları"](http://www.belgeler.org/howto/smart-questions.html) belgesini okumasında fayda görüyoruz.
* Verimli tartışma ortamı isteyenlerin ve siber zorbalığın önüne geçilmesi gerektiğine inananların, [Teknik konular nasıl tartışılır?](https://www.youtube.com/watch?v=5h0CZj_NbvY) videosunu izlemesinde fayda görüyoruz.

## Yetki ve Sorumluluklarımız

* Topluluk yöneticileri, üyelerden bekledikleri davranış biçimini açıklamakla ve kabul edilemez davranışlara karşı tekrarlanmamaları için adil ve uygun bir şekilde gerekli düzenlemeleri yapmakla sorumludur.

* Proje yürütücüleri bu sözleşmeye uymayan yorumları, beyanları, linkleri veya diğer katkıları silme, değiştirme veya reddetme yetkisine sahiptir. Buna davranışları uygunsuz, kırıcı, saldırgan veya zararlı bulunan katkıcıları geçici veya kalıcı olarak topluluktan uzaklaştırmak da dahildir.

## Kapsam

Bu sözleşme topluluğa ait alanlarda ve birinin projeyi veya topluluğunu kamusal bir alanda temsil etmesi halinde geçerlidir. Topluluğu temsil etmek, topluluğun sosyal medya hesaplarını yönetmek veya bir etkinlikte topluluk adına görev almak şeklinde olabilir. Topluluğun temsilini topluluk yöneticileri tanımlayabilir veya detaylandırabilir.

## Eylem

* Kabul edilemeyecek herhangi bir davranış içeren bir olay yaşanması durumunda, topluluk yöneticileri ile direkt iletişim kurulabilir. Bu kişilere iletilen ve uygun görülen şikayetlerin tümü dikkate alınacak, araştırılacak ve duruma uygun bir şekilde yanıtlanacaktır. Topluluk yöneticileri olayı haber veren kişinin kimliğini gizli tutmakla yükümlüdür. Sözleşmenin icrasına dair yönergeler ayrıca yayınlanabilir.

* Topluluk yöneticileri bu sözleşmeyi iyi niyetle uygulamayan topluluk yöneticilerine karşı geçici veya kalıcı yaptırımlar uygulayabilir.



## Yararlanılan belgeler:
* http://contributor-covenant.org/version/1/4
* http://www.belgeler.org/howto/smart-questions.html
* https://www.mevzuat.gov.tr/mevzuat?MevzuatNo=6698&MevzuatTur=1&MevzuatTertip=5
